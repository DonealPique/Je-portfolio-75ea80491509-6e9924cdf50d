# Standups Elke Ochtend

- We gaan vanaf vandaag dagelijks om 9:30 een korte standup van ongeveer 10 minuten houden. Iedereen geeft dan een update over waar hij/zij aan werkt en hoever ze zijn. Dit helpt om iedereen binnen het team op één lijn te houden en eventuele misverstanden te voorkomen. Zo weet iedereen precies wat er speelt binnen de sprint.
  - **Verantwoordelijk en betrokkenen:** Ik regel dat de standups plaatsvinden en alle teamleden zijn verplicht om aanwezig te zijn.

## Reviews van Taken

- Veel taken zijn al klaar maar nog niet gereviewd, vaak omdat er geen pull request is aangemaakt. Vanaf nu maken we voor elk ticket dat klaar is een pull request en wijzen we iemand aan om het te reviewen. Dit zorgt voor duidelijkheid en structuur. Reviews moeten binnen 24 uur worden afgerond, zodat de eigenaar van het ticket snel verder kan.
  - **Verantwoordelijk en betrokkenen:** Iedereen is verantwoordelijk voor zijn eigen tickets, en teamgenoten helpen bij het reviewen ervan.

## Scrum Board Up-to-Date Houden

- Het is opgevallen dat er taken op “done” staan die nog niet gereviewd zijn. Dit gaan we vanaf nu anders aanpakken: een taak mag pas op "done" staan als deze is nagekeken en goedgekeurd.
  - **Verantwoordelijk en betrokkenen:** De persoon die de review uitvoert, is verantwoordelijk voor het verplaatsen van de taak naar "done" als deze goedgekeurd is.
