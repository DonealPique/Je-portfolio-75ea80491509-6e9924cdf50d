# Afspraken

## 1. Taken reviewen

De meeste taken van de homepagina stonden in de "done" sectie, maar niemand had deze gereviewd. Ook werd er geen gebruik gemaakt van pull requests en code werd direct naar main gepusht in plaats van via een feature branch. Soms werd de code gemerged en gereviewd door dezelfde persoon, of helemaal niet gepusht (sommige code staat nog steeds in feature branches en loopt achter). Dit willen we verbeteren.

**Afspraak**:

- Als een ticket klaar is, wordt het gepusht naar een feature branch, waarna een pull request wordt aangemaakt.
- Iemand anders moet het reviewen en pas dan mag het worden gemerged naar main. Dit voorkomt merge conflicts en zorgt voor up-to-date code.

**SMART**:

- **Specifiek**: Code pushen naar een feature branch en pull request aanmaken voor review door een teamlid.
- **Meetbaar**: Alle tickets worden binnen 24 uur gereviewd en goedgekeurd door een ander teamlid.
- **Acceptabel**: Teamleden melden in de stand-up als hun tickets klaar zijn voor review.
- **Realistisch**: Kleine tickets aanmaken die binnen één dag gereviewd kunnen worden.
- **Tijdsgebonden**: Reviews moeten binnen 24 uur na aanmaken van de pull request plaatsvinden.

### 2. Dagelijkse stand-up sessies

Dagelijkse korte stand-up sessies van minimaal 10 minuten waar iedereen bespreekt wat ze gedaan hebben, waaraan ze werken en wat ze nog gaan doen. Dit helpt om verwarring te voorkomen en de sprint duidelijk te houden.

**Afspraak**:

- Elke werkdag een stand-up van 10 minuten, startend om 9:30 uur.

**SMART**:

- **Specifiek**: Stand-ups beginnen om 9:30 uur en duren minimaal 10 minuten.
- **Meetbaar**: Alle teamleden zijn op tijd aanwezig en iedereen bespreekt zijn/haar voortgang.
- **Acceptabel**: Stand-up tijd is vroeg genoeg om de dag effectief te beginnen.
- **Realistisch**: Minimaal 10 minuten per sessie, wat voor iedereen haalbaar is.
- **Tijdsgebonden**: Elke werkdag, exact om 9:30 uur.

### 3. Scrum board/Jira up-to-date houden

Er staan taken in de "done" sectie die niemand heeft gereviewd. We gaan het board opschonen en zorgen dat een taak pas als "done" mag worden gemarkeerd nadat deze is nagekeken en goedgekeurd.

**Afspraak**:

- Taken worden pas als "done" gemarkeerd als deze zijn nagekeken en goedgekeurd door een reviewer.

**SMART**:

- **Specifiek**: Taak pas "done" markeren na goedkeuring van een reviewer.
- **Meetbaar**: Elke taak in "done" is gecontroleerd en bevat goedkeuring of feedback.
- **Acceptabel**: Teamleden geven elkaar duidelijke feedback op de taken.
- **Realistisch**: Taken worden dagelijks nagekeken en voorzien van een review (als ze in review staan).
- **Tijdsgebonden**: Board wordt dagelijks bijgewerkt en alle tickets worden binnen 24 uur nagekeken.

### 4. Ziektemelding en taakoverdracht bij afwezigheid

Als een teamlid ziek is of om andere redenen niet beschikbaar is, moet dit zo snel mogelijk gemeld worden. Als een afwezigheid langer duurt dan verwacht, moet het mogelijk zijn om lopende taken over te dragen aan een ander teamlid om de voortgang van het project niet te vertragen.

**Afspraak**:

- Bij ziekte of onverwachte afwezigheid wordt dit vóór 10:00 uur 's ochtends gemeld in de teamchat.
- Als een afwezigheid langer duurt dan twee werkdagen, worden lopende taken overgedragen aan een ander teamlid zodat het project doorgaat.
- De taken moeten compleet zijn gedocumenteerd, zodat een ander teamlid zonder problemen het werk kan overnemen.
- Het teamlid dat de taak overneemt, communiceert duidelijk over de voortgang in de stand-ups en via Jira.

**SMART**:

- **Specifiek**: Ziekte of afwezigheid melden vóór 10:00 uur en lopende taken overdragen na twee dagen afwezigheid.
- **Meetbaar**: Afwezigheden worden op tijd gemeld en taken worden op tijd overgedragen en gedocumenteerd.
- **Acceptabel**: Teamleden zorgen ervoor dat hun taken goed gedocumenteerd zijn, zodat ze snel kunnen worden overgenomen.
- **Realistisch**: Afwezigheid kan altijd voorkomen, daarom zorgen we dat de werkprocessen hier flexibel op kunnen inspelen.
- **Tijdsgebonden**: Taakoverdracht vindt plaats na twee werkdagen afwezigheid.
